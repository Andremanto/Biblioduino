# Biblioduino
Il kit, composto da una scheda Arduino e da alcune componenti elettroniche, è stato pensato per avvicinare le persone al mondo della cultura digitale e della programmazione, diffondendolo attraverso il cicrcuito bibliotecario, tramite un prestito, esattamente come un libro, un cd, un dvd. Biblioduino è uno dei primi esperimenti di progettazione partecipata all’interno del laboratorio, in cui i mentors hanno condiviso idee e intuizioni, mescolando competenze e abilità diverse per dare vita a un progetto comune.

Biblioduino è il risultato di questo processo, intenso e aperto: un progetto culturale e formativo destinato agli utenti della biblioteca, arricchito dai contributi e dalle conoscenze di altri utenti. Un processo, questo, che continuerà a rimanere aperto ai suggerimenti, ai consigli e alle proposte di chiunque lo utilizzerà.

Il kit è disponibile al prestito per i possessori della tessera +Teca, la card di sostegno alle biblioteche del [CSBNO] (http://www.csbno.net) con validità annuale, acquistabile con una donazione minima di 10 euro.

Potete prenotarlo [QUI] (http://webopac.csbno.net/opac/detail/view/csbno:catalog:526872)!
